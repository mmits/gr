Η Μάργκαρετ Χάμιλτον γεννήθηκε στις 17 Αυγούστου 1936 στην πολιτεία της Ιντιάνα των ΗΠΑ.
Η οικογένειά της μετακόμισε στο Μίσιγκαν, όπου σπούδασε μαθηματικά στο Πανεπιστήμιο του Μίσιγκαν το 1955. Αργότερα μεταφέρθηκε στο Κολέγιο Έρλχαμ όπου απέκτησε πτυχίο Μπάτσελορ στα μαθηματικά και ένα δευτερεύον πτυχίο στη φιλοσοφία το 1958.
Ενώ βρισκόταν στο Έρλχαμ, γνώρισε τον πρώτο της σύζυγο, Τζέιμς Κοξ Χάμιλτον, τον οποίο παντρεύτηκε το 1958. Το ζευγάρι στη συνέχεια μετακόμισε στη Βοστώνη της Μασαχουσέτης, όπου η Χάμιλτον άρχισε να εργάζεται πλάι στον Έντγουαρντ Νόρτον Λόρενζ στο τμήμα μετεωρολογίας του MIT, και ανέπτυξε λογισμικό για την πρόβλεψη καιρού. Αρχικός της σκοπός, όμως, ήταν να εγγραφεί σε μεταπτυχιακές σπουδές αφηρημένων μαθηματικών.
Η Χάμιλτον εντάχθηκε στο εργαστήριο Ντρέιπερ του ΜΙΤ, το οποίο εργάστηκε στην διαστημική αποστολή Apollo. Ήταν αρχηγός της ομάδας για την ανάπτυξη του λογισμικού για το Apollo καθώς και το διαστημικό σταθμό Skylab.
Αναφέρεται στον Φλόρενς Λονγκ, επικεφαλής του τμήματος μαθηματικών στο Έρλχαμ, για την επιθυμία της να ακολουθήσει την επιστήμη των αφηρημένων μαθηματικών και να γίνει καθηγητής μαθηματικών. Άλλα άτομα τα οποία θεωρεί εμπνεύσεις της στη ζωή της είναι ο πατέρας της, φιλόσοφος και ποιητής, και ο παππούς της.
Ο Πωλ Κούρτο, ανώτερος τεχνολόγος που πρότεινε την Χάμιλτον για το Βραβείο Διαστημικής Δράσης της NASA, αποκάλεσε το έργο της "το θεμέλιο για υπερ-αξιόπιστο σχεδιασμό λογισμικού"
Το 2016, έλαβε το Προεδρικό Μετάλλιο της Ελευθερίας από τον Μπαράκ Ομπάμα, την υψηλότερη πολιτική τιμή στις ΗΠΑ.
