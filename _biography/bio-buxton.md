Ο Bill Buxton είναι σχεδιαστής συστημάτων και computer scientist, γεννημένος στον Καναδά. Αρχικός σκοπός του ήταν να ασχολιθεί με την μουσική, κάτι που αντανακλάται στις πρωτοπορίες του στο πεδίο των ψηφιακών μουσικών οργάνων. Η ασχολία του αυτή τον οδήγησε να σπουδάσει στο Πανεπιστήμιο του Τορόντο στο τμήμα επιστήμης υπολογιστών το 1975, όπου έγινε και καθηγητής. Από το 2005 είναι συνεργάτης της Microsoft ως ερευνητής.

Μέσα στα 40 χρόνια έργου του, έχει διδάξει σε διάφορα πανεπιστήμια και ινστιτούτα τόσο στον τομέα της τεχνολογίας και της πληροφορικής, όσο και στον τομέα της τέχνης. Το 1987 εργάστηκε στη δημιουργία ενός δορυφόρου στη Xerox PARC ενώ αργότερα έγινε μέλος της ως ερευνητικός σύμβουλος. Τη δεκαετία του 1990, επίσης, εργάστηκε στην εταιρία γραφικών υπολογιστή Silicon Graphics όπου ήταν διευθύνων ερευνητής.

Ο Buxton έχει καινοτομήσει στο πεδίο του σχεδιασμού διεπαφών καθώς η δημιουργία του μενού σήμανσης (marking menu) αποδίδεται σ' εκείνον. Το marking menu είναι μια εκδοχή του pie menu όπου ο χρήστης επιλέγει στοιχεία του μενού σχεδιάζοντας γραμμές στην κατεύθυνσή τους, αντί να πατά πάνω τους. Ο Buxton δείχνει ότι αυτό το είδος μενού κάνει την επιλογή ενεργειών πιο γρήγορη, ειδικότερα αν οι διαθέσιμες ενέργειες είναι λιγότερες. Θεωρεί ότι ένα τέτοιο μενού θα φανεί χρήσιμο σε επιλογές quick menu για διαδικασίες που χρησιμοποιεί συχνά ο χρήστης μέσα σ' ένα πρόγραμμα.

Πέρα από τον κόσμο της τεχνολογίας και του σχεδιασμού, ο Bill Buxton είναι λάτρης της φύσης και των υπαίθριων δραστηριοτήτων, ειδικά των εκδρομών με κανό. Η οικογενιακή του ιστορία και η Καναδική παράδοση τον επηρέασαν να μάθει περισσότερα για το παρελθόν των ταξιδιωτών κανό, ενώ αργότερα σχεδίασε τη δική του εκδρομή μαζί με τρεις φίλους του. Επίσης ενδιαφέρεται ιδιαίτερα για την εξερεύνηση βουνών και την ιστορία των κοινοτήτων που ζουν εκεί.
