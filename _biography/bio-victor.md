Ο Bret Victor είναι σχεδιαστής διεπαφών υπολογιστών, computer scientist και ηλεκτρολόγος μηχανικός. Είναι γνωστός για τις ομιλίες του περί του μέλλοντος της τεχνολογίας και έχει λάβει μέρος σε πολλά συνέδρια και σεμινάρια. Ο Alan Kay, μια από τις σημαντικότερες επιρροές και μέντοράς του, έχει αναγνωρίσει τον Victor ως ένα από τα μεγαλύτερα μυαλά στο πεδίο του σχεδιασμού διεπαφών υπολογιστών.

Είναι πτυχιούχος ηλεκτρολογίας από το Ινστιτούτο Τεχνολογίας της Καλιφόρνια και το Πανεπιστήμιο του Berkley. Μετά την αποφοίτησή του, εργάστηκε στην Alesis, μια εταιρία ανάπτυξης ηλεκτρονικών μουσικών οργάνων, όπου σχεδίασε το synthesizer Alesis Ion, και τον διάδοχό του, Alesis Micron. Εργάστηκε ως εφευρέτης ανθρώπινων διεπαφών στην Apple από 2007 έως το 2011. Ήταν μέλος της μικρής ομάδας δημιούργησε το πρωτότυπο για το iPad και συνέβαλε στην ανάπτυξη άλλων συσκευών της Apple, όπως το Apple Watch.
Στο παρόν, εργάζεται αποκλειστικά με βάση τα οράματά του στο Dynamicland, ένα ερευνητικό εργαστήριο ανάπτυξης συστημάτων με ομαδικό και εκπαιδευτικό χαρακτήρα, όπου ερευνά τη χρήση και την ανάπτυξη εργαλείων δυναμικών μέσων.

Θεμελιώδης νοοτροπία του έργου του Victor είναι να θέσει τη χρήση σύνθετων εργαλείων πιο εύκολη και πιο αποτελεσματική. Πιστεύει σε ένα μέλλον όπου θα μπορέσει να δώσει τα εργαλεία στον άνθρωπο ώστε να αντιμετωπίσει τη σημερινή κονσουμεριστική κοινωνία. Μεγαλύτερό του κίνητρο είναι η δημιουργία εργαλείων που κινούν τη δημιουργικότητα του ανθρώπου και όχι η απλή καταπολέμηση των προβλημάτων του κόσμου. 

Ίσως ένα από τα μεγαλύτερα project του είναι αυτό που αποκαλεί Εξερευνητικές Εξηγήσεις. Είναι ένα φιλόδοξο έργο το οποίο έχει ως βάση την ενεργή ανάγνωση, δηλαδή τη θέληση του ανθρώπου να θέτει ερωτήσεις, να σκέφτεται εναλλακτικά και να αμφιβάλει. Θεωρεί ότι ο άνθρωπος δεν πρέπει απλά να απορροφά τη γνώση σαν σφουγγάρι, αλλά να αλληλεπιδρά και να την κατανοεί μέσα από τις αλλαγές που της δίνει εκείνος.
