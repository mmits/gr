Η γλώσσα Assembly είναι η πιο διαδεδομένη γλώσσα χαμηλού επιπέδου, πέρα της γλώσσας μηχανής. Στην Assembly κάθε οδηγία είναι γραμμένη με έναν σύντομο κωδικό διεργασίας (opcode), ακολουθούμενος από μια σειρά πληροφοριών και παραμέτρων. Προκειμένου κάθε τέτοια οδηγία να εκτελεστεί, πρέπει πρώτα να μετατραπεί σε κώδικα μηχανής ώστε να μπορεί να διαβαστεί από τον υπολογιστή. Αυτή τη δυνατότητα την έχει ένα βοηθητικό πρόγραμμα, ο assembler. Επειδή η Assembly βασίζεται σε οδηγίες που μπορεί να είναι διαφορετικές από σύστημα σε σύστημα, κάθε architecture έχει τον δικό του ειδικό assembler που αναλύει μόνο τις εντολές που αναλογούν στο architecture αυτό.

Η Assembly μειώνει τον κίνδυνο σφαλμάτων και επιταχύνει τη συγγραφή κώδικα καθώς, σε αντίθεση με τη γλώσσα μηχανής, δεν απαιτεί την απομνημόνευση αριθμητικών κωδικών και διευθύνσεων μνήμης. Αρχικά, η ύπαρξη μιας γλώσσας που μπορεί να αντικαταστήσει τη γλώσσα μηχανής θεωρούνταν περιττή, και σε πολλές περιπτώσεις η ανάπτυξη μιας τέτοιας γλώσσας αποδοκιμάστηκε λόγω της χρήσης πολύτιμου χρόνου από τη συγγραφή μηχανικού κώδικα. Βέβαια, ο χρόνος αυτός αποδείχθηκε πως άξιζε, καθώς μετά την εμφάνιση της assembly η συγγραφή προγραμμάτων ήταν πολύ πιο γρήγορη και με μειωμένα λάθη.

Ενώ η assembly έφερε πολλές διευκολύνσεις στη συγγραφή προγραμμάτων, δεν έπαψε να απαιτεί ευρεία γνώση της λειτουργίας του hardware ενός υπολογιστή. Ταυτόχρονα, η ενσωμάτωση εξωτερικών βιβλιοθηκών είναι δύσκολη έως και αδύνατη, με αποτέλεσμα ο προγραμματιστής να πρέπει να δημιουργήσει δικές του. Τελικά, κατά τη δεκαετία του 1980, η ανάπτυξη περισσότερων γλωσσών προγραμματισμού υπψηλού επιπέδου όπος η Fortran και η C, περιόρησε τη χρήση της Assembly, και σήμερα χρησιμοποιείται μόνο όπου ο χειρισμός hardware είναι απαραίτητος όπως στους οδηγούς συσκευών.
